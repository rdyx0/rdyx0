# 《楞伽大义今释》八识规矩颂贯珠解

------

范古农述

此颂唐玄奘法师所作。将心王八识。类分为四。各作三颂。均前二颂论凡界。后一颂论圣界。注解用贯珠法。将颂句分析嵌入。

## 前五识颂一

性境现量通三性 眼耳身三二地居 遍行别境善十一 中二大八贪瞋痴

**（首句）**眼识、耳识、界识、舌识、身识，此为五识。其所缘之境。于三境中。惟是性境。其能缘之量。于三量中。惟是现量。其业性则通乎善、恶、无记三性。

**（次句）**在有情界九地之中。鼻舌两识。惟第一五趣杂居地行之。二地以上则不行矣。眼耳身三识。则以第二离生喜乐地为居止之所。三地以上亦不行矣。

**（三句）**其相应心所。共有三十四个。为遍行五。别境五。善十一。

**（末句）**中随烦恼二。更有大随烦恼八个。及根本烦恼之贪瞋痴三者。

## 前五识颂二

五识同依净色根 九缘八七好相邻 合三离二观尘世 愚者难分识与根

**（首句）**此五识所依而发之根。其形状各殊者，为浮尘根。若就胜义根言。则同依于肉眼不见，天眼方见之清净色法所成之根无别异也。

**（次句）**识虽依根而发。苟缺他缘，亦不能显。故统论其依缘。则眼识，须藉明空等九缘。耳识，则藉除明外之八缘。鼻舌身三识；则籍除明空外之七缘。小异大同。好相邻近也。

**（三句）**至于对境而观五尘世间。须根境相合者，为鼻舌身三识。须根境相离者，为眼耳二识。其观察尘世之不同有如此者。

**（末句）**对境生情。熟为其主。彼小圣之愚于法相者，尚难分别是识与根。况凡夫耶。此五识之情状。所以日用而鲜知也。

## 前五识颂三

变相观空唯后得 果中犹自不诠真 圆明初发成无漏 三类分身息苦轮

**（首句）**凡圣之殊。系于迷悟。述者执妄。悟者解空。执妄为识。解空为智。若诸识于所缘境。能不起迷执。而观察我空法空之理。此即转识成智之功。超凡入圣之基也。然此所观空理。即是真如。有体有相。而此能观妙智。亦遂有二种之异，能直观真如之体者。为根本智。须变起真如之相而视之者。为后得智。今五识现空之智。但能缘变起之相。故唯属后得耳。

**（次句）**此五识不在因地转智。而在果地中转。犹且自己不诠（证也）真如。故五识所转之智，唯属后德，不属根本智也，明矣。

**（三句）**云何转智。菩萨地尽。入如来地。此谓藏识转为大圆镜智。光明初发其所持之五根。转为无漏色法。则依此而发之五识。亦成为无漏五智。所谓成所作智也。

**（末句）**此五智。即能成就如来所作三类分身。谓对地前菩萨。作千丈胜应身。对二乘凡夫作丈六劣应身。对余道众生。作随类变化身。而此无量分身，遍十方刹。无非今诸众生，息生死苦轮，得证佛果。作利他事业也。

## 意识颂一

三性三量通三境 三界轮时易可知 相应心所五十一 善恶临时别配之

**（首句）**吾人通常思念之心，是为意识。共业性通有善性、恶性、无记性三性，其能缘量通有现量、比量、非量三量，其所缘境通有性境、带质境、独影境三境。

**（次句）**意识遍行于欲、色、无色之三界。故三界众生轮回未息时，此识相粗。无论升沉，显易可知。非如后二识之不易知也。

**（三句）**其相应心所，则具足五遍行、五别境、十一善、六根本烦恼、二十随烦恼、四不定、共有五十一个。

**（末句）**意识起念。戊善或恶或为无记。临时即有此会恶无记心所。分别支配与之相应。不差毫厘。

## 意识颂二

性界受三恒转易 根随信等总相连 动身发语独为最 引满能招业力牵

**（首句）**意识需缘简少。故得恒时生起。而变动不居。在造因则三性恒转变易。在结果则三界恒转变易。至于触境生感。忽乐、忽苦、忽忧、忽喜、忽舍、其于五受亦恒转变易。此于性界受三者。恒常辗转变易之状也。

**（次句）**心王既恒转变易。心所自亦如是。时而根本烦恼与之相应。时而大中小随烦恼与之相应。时而信等善法、或不定、或别境，与之相应。总相牵连无时或离也。

**（三句）**意识之情状如此。所以能牵动身根。而造身业。启发口舌而造倍业。较之余识。其力为独强。共用为最烈。

**（末句）**夫吾人所造身语等业。熏于藏识。而成来世因种者。有二类。其一能引起来世总报之果。共二能成满来世别报之果。总之六道众生。能招来世之果报者。皆此意识造业之力牵令趣生而已。故此识为凡界中最有权力者矣。

## 意识颂三

发起初心欢喜地 俱生犹自现缠眠 远行地后纯无漏 观察圆明照大千

**（首句）**意识转智。亦在不执虚妄法尘。而观达二空真如。然其转智次第。要有三位。若其发起最初与智相应心品。即在菩萨第一圣位欢喜之地。

**（次句）**然在初地。惟分别我法二执已断。若俱生我法二执。犹尚自然现行，缠绕于用事。种子随眠于藏识。而未伏且断也。

**（三句）**若至菩萨第七圣位远行地后。则俱生我执之种子已断。法执之现行已伏。此时意识。纯为无漏。即第一位转智也。

**（末句）**直至入如来地。则意识之法执种子亦断。为第三转智究竟成就之位。能观察诸法性相。圆满光明，遍照大千世界，无不洞澈。如来鉴机说法。端赖于此。所以称为妙观察智也。

## 末那识颂一（即染污识）

带质有覆通情本 随缘执我量为非 八大遍行别境慧 贪痴我见慢相随

**（首句）**意根谓之染污识。继意识第六。故又称为第七识。此识缘藏识之见分为带质境。其业性为无记性。然无记有二。与染法相应。能覆障净法者。谓之有覆。非是则为无覆。而此识属于有覆。

又此识所缘之为带质境者。虽仗藏识见分之本质而起。而为由自识所解之我境。故一边通乎自识。一边通乎本质。谓之通情本也。

**（次句）**此识随其所缘藏识见分。执之为我。是众生我执之所由致也。夫藏识之见分。原非是我。认非我为我。故其能缘之量成为非量。

**（三句）**其相应心所。但有十八个。为八个大随烦恼。五个遍行。而别境中一个慧。

**（末句）**更有贪痴我见及慢之四个根本烦恼。与之相随而不舍离。

## 末那识颂二

恒审思量我相随 有情日夜镇昏迷 四惑八大相应起 六转呼为染净依

**（首句）**此识思量之功，在八识中最为优异。其优异之点。盖在恒常详审二者。然其所以为思量者。惟此妄执之我相随逐之不舍而已。

**（次句）**惟此识将妄执之我相。恒常思惟。详审量度。致令一切有情从无始来。日夜不息。分别人我。镇住于六道而不肯出离。昏迷于二执而未曾觉悟也。

**（三句）**此识即具我见、痴、贪、慢、四惑与八个大随烦恼。恒相应起。自己虽不造业。令所发之意识因此染污而造作染业矣。

**（末句）**眼耳鼻舌身意六种辗转而起之识。皆依此识而生。此识染污。故前六转识染污。此识若还清净。则前六转识清净。此诸识缘中。所以呼此识为染净依也。

## 末那识颁三

极喜初心平等性 无功用行我恒摧 如来现起他受用 十地菩萨所被机

**（首句）**末那为意识之根。故其转智。必借意识转智之功而成。菩萨初极喜地。意识已断分别我法二执种子。初心转智。故此识亦初心转智。而始成平等性。

**（次句）**至第八不动地。意识第二位转智。则此识亦于斯时第二位转智。此后借无功用行。任运将此识之我执种子。恒常摧灭。不复增长。

**（三句）**入如来地。妙观察智究竟圆成。则此识所转之平等性智。亦复成就。如来能现自他不二之境。起他所受用之身。即依于此智耳。

**（末句）**此智所现佛身。盖为教化初地至第十地诸圣位菩萨而设。亦惟此等菩萨。为所被之机而得受用。此所以为他受用也。

## 阿赖耶识颂一（即藏识）

性惟无覆五遍行 界地随他业力生 二乘不了因迷执 由此能兴论主诤

**（首句）**藏识非但不能造作善恶二业。且不与染法相应。故其业性惟是无覆无记。其相应心所。只有五个遍行心所而已。

**（次句）**此识是众生果报之体。故遍行于三界九地。而随他前六识造业之力。相应趣生。轮转无休。

**（三句）**然声闻缘觉二乘圣人。但知六识。不了更有藏识。都因小乘经中。非显露说。二乘迷于佛旨。故执为并无此识。

**（末句）**由此之故。能兴大乘论主广引圣教。备显正理。与之争辩。如成唯识论中所裁者。非得已也

## 阿赖耶识颂二

浩浩三藏不可穷 渊深七浪境为风 受熏持种根身器 去后来先作主公

**（首句）**此识之为藏也。浩浩乎深广矣哉。一具诸法种子。持而不失。是能藏义。受诸识所熏。随熏成种。是所藏义。此识之见分为第七识所执。认以为我。是我爱执藏义。因此识体义具三藏。持种受熏执以为我。令无边有情。无始相续。甚深广大而不可穷诘也。

**（次句）**藏识渊深不可穷尽。喻之如海。此识海中，以前七转识为其波浪。此波浪之起。即以其所缘之境触荡为风。风浪互为因果。相续生灭。致此识海。弥失其湛寂之相。而愈形其鼓荡之态矣。

**（三句）**此识之在有情界也。受前七识缘境造业之所熏习。而成心色二法种子。复即执持此诸种子。从过去位运至未来位。一俟成熟。即现作正报之根身依报之器界。此根身与器界。亦为此识所执受而为其相分也。

**（末句）**此识既有执受根身器界之功能。故有情之死。其去也独后。有情之生。其来也独先。谓三界有情。以此识作主人公。不信然乎。

## 阿赖耶识颂三

不动地前才舍藏 金刚道后异熟空 大圆无垢同时发 普照十方尘刹中

**（首句）**藏识转智。亦以末那转智为衡。菩萨在第八不动地前。末那第二位转智。断我执种子。则此识不复为末那执以为我。而才始舍去执藏之义。此为第一位转智。能令有情不受分段生死也。

**（次句）**至菩萨十地后。等觉位中。金刚道后心。即入如来地时。末那究竟转智。而藏识之异熟果相亦空。此为第二位转智。能令有情不受变易生死也。

**（三句）**如来地藏识究竟转智。名为大圆镜。此识之因相一切种子。尽成无漏。故名为无垢识。此无垢识成就。同时即为大圆镜智依之而发。此为第三位转智之相也。

**（末句）**藏识中因具有漏种于。故为生死有情之本。今无垢识漏种已尽。惟是无量功德之藏。即为诸佛法身。而大圆镜智常寂之光。普照十方世界极微尘数佛刹之中恒现报化二身。尽未来际度脱众生也。

